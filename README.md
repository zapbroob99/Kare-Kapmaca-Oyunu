# Kare-Kapmaca-Oyunu
Üniversitedeki dersimiz için bir arkadaşımla ortak olarak geliştirdiğimiz ufak bir oyun.

GENEL BİLGİLER:
Kare Kapan oyunu 2 kişi ile oynanan bir strateji oyunudur. Oyun alanında, 7 yatay ve 8 dikey
çizginin oluşturduğu 42 adet kare bulunmaktadır. Oyun, 28 beyaz ve 28 siyah taş ile oynanır.
Oyunun amacı rakibin taş sayısını 3’e indirmektir.
Beyaz taşlarla oynayan oyuncu önce başlar. Sırası gelen oyuncu çizgilerin kesiştiği herhangi bir
noktaya taş yerleştirerek kare elde etmeye çalışır. Oyuncuların ellerindeki taşlar bitene kadar sıra
ile taşlar yerleştirilmeye devam edilir. Bütün taşlar yerleştirilinceye kadar oyunda hiçbir taş
hareket ettirilemez veya taşlarla hamle yapılamaz.
Bütün taşlar yerleştirildikten sonra oyuncular elde ettikleri kareleri sayarlar ve elde ettikleri kare
sayısı kadar seçecekleri rakip taşını oyun dışına çıkarırlar. Eğer hiçbir oyuncu kare elde
edememişse, ilk oyuncu (beyaz taşlarla oynayan oyuncu) rakip taşlarından birini oyun dışına
çıkarır. Oyunun herhangi bir aşamasında, dışarı çıkarılacak bir rakip taşı seçilirken oluşmuş kareler
bozulamaz.
Daha sonra hamle sırası gelen oyuncu, kendi taşlarından birisini hareket ettirerek kare oluşturmaya
çalışır. Önü boş olan taş istenildiği kadar yatay ya da dikey hareket ettirilebilir ancak taşların
üzerinden hiçbir durumda atlanamaz. Yeni bir kare oluşturulduğu an, seçilen bir rakip taşı dışarı
çıkarılır. Rakibin taş sayısını 3’e düşüren oyuncu oyunu kazanır.
